+++
title = "Corrado Pinosio"
tagline = "Valutazione Critica"
background_override = "images/artista.jpg"
+++

*I punti di forza di Corrado Pinosio sono l'istintiva proposizione a concretizzare
l'immagine uscendo dai parametri del figurativo e lasciando spazio all'immaginazione 
e alla meditazione. Nei suoi dipinti si fa elaborazione vocativa, memoria o 
ripensamento, modo originale per interpretare il mondo che ci circonda. Corrado
Pinosio ha la necessità artistica di un dialogo che si esprime con un continuo
alternarsi di stati d'animo inventivi ed una forte esigenza di poesia con vibrazioni
nelle tonalità dei colori, nella stesura delle pennellate quasi a cogliere spunti
per pensieri fantastici e pieni di intensità. In un'epoca strumentalizzata come
la nostra, Pinosio, con le sue opere esprime, parla, comunica agli altri ciò che
a lui riesce di "vedere". Si tratta di un artista sensibile che non vuol vedere il
traguardo ma ama e apprezza il viaggio che l'arte permette.*\\
(Maurizio Piovan, pittore e maestro)